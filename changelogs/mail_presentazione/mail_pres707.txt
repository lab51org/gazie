Titolo:
Legibus solutus.

Presentazione: 
Questo è un rilascio motivato principalmente da alcune lacune presenti sulla Comunicazione Dati Fatture (ex Spesometro).
La versione precedende funziona bene in presenza di partner commerciali esclusivamente italiani.
Ma, come alcuni di voi hanno avuto modo di constatare, ha mostrato i suoi limiti in presenza di stranieri specie se fornitori. Il tracciato in taluni casi non superava il controllo, nemmeno quello formale.
Normalmente GAzie è utilizzato da piccole e medie aziende, nello scrivere il codice dello spesometro non pensavo si potesse superare il limite di mille clienti per trimestre, mi sono dovuto piacevolemente ricredere: ho avuto un'esperienza diretta di consulenza presso una azienda che produce una notevole mole di fatture e assieme ad un altrettanto consistente numero di clienti, di conseguenza il limite di 1000 clienti impone lo split in più di un file XML, come si evince dalle specifiche tecniche. Un limite che criticai sin dalla prima lettura della documentazione, non appena resa pubblica dall'AdE. Peraltro, ogni partner commerciale ha un'altro limite di 1000 fatture che invece è assurdo per il motivo opposto: infatti mi resta difficile pensare che si possano emettere 1000 fatture per ogni cliente in 3 mesi; lo dico perché 3 mesi sono 90gg, da cui 1000/90=11, ossia una media di circa 11 fatture al giorno ad uno stesso cliente per tre mesi, domeniche comprese: è francamente uno scenario impossibile da tradurre in realtà.
Non mi soffermo sugli esiti che danno come risultato "Validato con segnalazione" in presenza di Partite IVA cessate, e men che meno sul sistema che pretende l'annullamento dei singoli righi di dette segnalazioni e non la semplice ritrasmissione dei soli righi segnalati con una partita IVA corretta.

Scusate lo sfogo, sempre pronto a ricredermi, però questa esperienza mi ha portato a pensare che in alcuni ambienti istituzionalizzati dal nostro (S)stato si viva al di fuori dell'"ovvio", estranei persino ai più banali concetti aritmetici, e il titolo di GAzie 7.7 serve a ricordarlo.

Vi lascio con un "buon lavoro!" 
   
Antonio de Vincentiis, Montesilvano, 11 Ottobre 2017