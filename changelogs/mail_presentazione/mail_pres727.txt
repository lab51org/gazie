Titolo:
Festina lente

Presentazione:
Il rifacimento della home page, che da oggi vuole essere una dashboard a tutti gli effetti, motiva il rilascio di questa nuova versione.
Ho trasformato la prima pagina in una vero e proprio "cruscotto" a due colonne sui display grandi, e singola sugli smartphone. Su di esso può essere visualizzata una serie di widgets attivabili e personalizzabili a livello di singolo con l'apposita interfaccia creata per l'occasione e raggiungibile tramite l'icona ingranaggio in alto a sinistra. 
I widget sono dei pannellini ordinabili a piacimento direttamente dalla dashboard trascinandoli col mouse, in database ricorderà le posizioni scelte dagli utenti.
Oltre alla maggiore versatilità per gli utenti consente a noi sviluppatori di creare con facilità dei widgets anche all'interno di eventuali moduli personalizzati; infatti il sistema di gestione degli stessi va a leggere l'eventuale presenza di files .php con nome avente prefisso "dash_" all'interno di tutte le cartelle del direttorio "modules" e, in caso di presenza, li mostra per consentirne l'attivazione.
Ringrazio e cito per l'occasione Andrea Biasi, Angelo Romano e Antonio Germani che nei venti giorni trascorsi dall'ultimo rilascio, ovvero anche durante le ferie, hanno messo mano al codice correggendo alcuni piccoli errori.

Antonio de Vincentiis, Montesilvano, 2 settembre 2019