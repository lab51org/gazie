Titolo:
Quot capita, tot sententiae.

Presentazione:
Sebbene l'invio dati dei Corrispettivi Giornalieri all'Agenzia delle Entrate venga normalmente affidata ad un RT (Registratore Telematico), in assenza di questo e per il periodo transitorio dei primi 6 mesi del 2020, GAzie permette di generare gli appositi files XML da firmare e inviare tramite il portale "Fatture e corrispettivi". Potrete notare il miglioramento della grafica della homepage già subito dopo l'accesso ed in particolare di diversi dei suoi widget. Ho rivolto una attenzione particolare ai pannellini con lo scadenzario clienti e fornitori, di essi ho riscritto anche la logica e le query al database. A proposito di query: chi ha GAzie in produzione durante il suo aggiornamento riceverà degli avvisi di indici creati su molte tabelle. Questo perché verrà controllato se le vostre tabelle mancano di alcuni compromettendo la velocità di risposta del motore di database. Tutto è nato dall'errore concettuale fatto diversi anni fa, quello di non aver dato importanza a questo aspetto cruciale confidando che GAzie fosse usato solo da piccole aziende con numero di record sulle varie tabelle abbastanza limitati. La realtà non è più così: ho potuto riscontrare durante i vari contatti avuti attraverso una moltitudine di canali che ci sono aziende utilizzatrici che, ad esempio, nel corso degli anni hanno accumulato centinaia di migliaia di record di testate fatture/ddt vendita e/o acquisti. Dobbiamo ringraziare l'ing.Tiziano Bacocco che ha consigliato alcune ottimizzazioni sugli indici tali da permettere di listare in circa 1 secondo tutto il contenuto delle citate tabelle, e senza ricorrere ad hardware particolarmente performanti.
I produttori che per la commercializzazione confezionano olio, o detengono olio sfuso, o olive, devono registrare i relativi movimenti nel portale dell'olio SIAN (Sistema Informativo Agricolo Nazionale), Antonio Germani di La Casetta Bio ( https://www.lacasettabio.it ) ha continuato lo sviluppo del suo modulo "Registro di Campagna" aggiungendovi la funzione per creare i file di upload per trasferire i movimenti di olio di GAzie al SIAN, un plauso per aver condiviso il suo pregevole lavoro.

Antonio de Vincentiis, Montesilvano, 18 novembre 2019