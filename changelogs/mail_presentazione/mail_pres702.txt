Titolo:
Hoc erat in votis.

Presentazione: 
Tre grandi novità caratterizzano questa versione: il modulo "GAzie a scuola" (school), il completamento di tutte le procedure per l'esecuzione automatica degli ammortamenti di fine anno sul neonato Libro Cespiti, ed i notevoli miglioramenti sugli scadenzari clienti e fornitori.

1) Le strutture educative che utilizzano GAzie nella didattica e quelle che lo faranno in futuro saranno molto facilitate nel rapporto con gli studenti di economia aziendale e con le loro esercitazioni di laboratorio. Questo nuovo modulo, che per la sua specificità ho voluto chiamare "GAzie a scuola", è attivabile da qualsiasi utente della installazione di base con i massimi diritti di accesso, 9 nel nostro caso. Pertanto ogni utente è anche insegnante e potrà crearsi una o più classi di alunni. Quando almeno un utente-amministratore-insegnante avrà attivato il modulo 'school' dalla propria anagrafica e avrà creato almeno una classe, allora il gestionale sarà abilitato all'iscrizione degli alunni. Questi ultimi dovranno richiedere l'accesso tramite l'apposita interfaccia (visibile sulla immagine allegata) scegliendo la classe, e fornendo nome, cognome ed email. Ma solo dopo aver cliccato sul link contenuto nella email per la conferma potranno accedere alla propria installazione di GAzie e lavorarci in maniera del tutto autonoma, multitasking e multiaziendale. Gli insegnanti potranno cancellare gli alunni e tutta la relativa serie di tabelle sul database in qualsiasi momento. GAzie dovrà essere configurato in maniera da permettergli di inviare email tramite protocollo SMTP, l'utente-amministratore-insegnante dovrà andare in configurazione dell'azienda 1 (quella precaricata) e dopo aver cliccato sul bottone "config" in alto a destra fornire al nostro gestionale tutti i dati necessari per poter inviare email, esattamente come già si fa sulle installazioni produttive aziendali per permettere l'invio di fatture/ddt/EC/ordini/lettere/preventivi/ecc...

2) Per completare tutta la gamma di registri obbligatori prodotti dal nostro programma finalmente c'è il Libro Cespiti (Beni Ammortizzabili). Per poterlo realizzare ho agito su tre moduli: Acquisti, Fine anno, e Vendite. Nella sequenza naturale della vita dei beni produttivi aziendali si dovrà: andare nel menù "Acquisti->Fatture->Acquisto bene ammortizzabile" e registrarlo, poi ogni anno al 31.12 dalla voce di menù "Fine anno->Beni ammortizzabili-> Registrazione delle quote d'ammortamento" verrà proposto in automatico la registrazione delle quote annuali di costo ma modificabili a piacimento. A conclusione, quando si dovrà alienare il bene, basterà emettere una fattura di vendita utilizzando un apposito tipo di rigo (90=vendita cespite) per consentire le scritture contabili automatiche di chiusura del costo storico, del fondo ammortamento e, quindi, del rilevamento delle eventuali plusvalenze (o minusvalenze). Il registro riporterà ogni dettaglio di tutti i cespiti aziendali, comprese le descrizioni degli ammortamenti ministeriali, i rilevamenti delle quote annue, ed anche l'eventuale super ammortamento sarà evidenziato in un promemoria utilizzabile in sede di dichiarazione dei redditi, infine tutti i dettagli sulle eventuali alienazioni.

3) A suggellare i notevoli miglioramenti apportati da questo rilascio ci sono le facilitazioni sulle interfacce per la manipolazione dello scadenzario a partite aperte; adesso in riscossione credito da cliente ed in pagamento debito verso fornitore, ho implementato un javascript che automatizza il riparto dell'importo totale pagato (che è diventato editabile) e si aggiorna automaticamente lato browser, senza dover ricaricare la pagina. Le partite chiuse potranno essere eliminate massivamente dal report per la visualizzazione e stampa dello "Stato delle scadenze", sia in Vendite che in Acquisti. Qualora sulla finestra per il "Pagamento debito verso fornitore" si scegliesse l'addebito su un conto corrente bancario che prevede delle spese di bonifico verrà proposto, in automatico, l'importo contenuto nell'apposito campo del conto bancario (Archivi di base).

- Gli utenti non lo vedono, ma i programmatori si potranno avvalere della chiamata a "footer.php" per personalizzare con meno difficoltà i temi dell'interfaccia.
- Migliorata la grafica nella tabella dei moduli attivi sugli utenti, ora ci sono anche le icone per facilitarne il riconoscimento.
- Corretti errori variabili indefinite sulle stampe dei moduli di carta intestata.
- E' stato risolto il problema del ripristino del backup sulle viste.
- Introdotti sconti clienti/raggruppamenti statistici e clienti/articoli.(Francesco Pagano)
- Corretti alcuni problemi del modulo assistenze, da rifare le associazioni delle assistenze (Andrea Biasi)
- Corretti diversi errori ed apportate migliorie sul report dei documenti di vendita (Giulio Valentino)

Approfondimenti:
"Non è il mondan romore altro ch’un fiato di vento, ch’or vien quinci e or vien quindi, muta nome perché muta lato"

Antonio de Vincentiis, Montesilvano, 23 Dicembre 2016