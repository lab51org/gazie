Titolo:
Ars gratia artis

Presentazione: 
Eccola l'e-state, "Tra le granite e le granate" e le "Piccole cose", al fine di iniziarla bene ho voluto aggiungere questo granellino di software ad armonizzare ulteriormente le vostre sinapsi.
E per fermarla non è bastata la lentezza pachidermica delle istituzioni preposte all'amministrazione fiscale del nostro Stato e anni di colpevole ritardo sulle tecnologie più moderne che adesso la vedono costretta ad una accelerazione nei tempi; i contribuenti subiscono l'impellenza degli adempimenti imposti ritrovandosi con meno di un mese di tempo per adeguarsi. Dicendo questo faccio riferimento al software messo a disposizione dall'Agenzia delle Entrate per la compilazione della "Comunicazione trimestrale delle liquidazioni IVA" solo il 10 di maggio per un obbligo con scadenza 31, posposto al 12 di questo mese!!! 
Dopo aver aggiornato il nostro GAzie avrete più tempo per stare sotto l'ombrellone o, meglio, per indossare maschera e boccaglio ed immergervi nelle acque limpide e fresche della mattina presto... dismesse le vesti di vacanzieri la generazione del file XML per adempiere al nuovo obbligo senza scomodarsi con la compilazione manuale di quello da loro scritto in java e pubblicato con estremo ritardo sarà rapidissimo, un click, e se tutte le registrazioni contabili che movimentano i dati IVA le avete inserite correttamente anche il modulo IVP17 vi verrà riempito automaticamente, basterà sigillare (firmare elettronicamente) il file ed inviarlo tramite il portale "Fatture e corrispettivi".

Un'altra novità degna di nota è l'aggiunta della utile interfaccia per registrare in contabilità e disporre il pagamento massivo (addebito) delle RiBa dei fornitori su banca, la troverete sullo scadenzario del modulo "Acquisti".

Per non tediare il lettore evito di elencare le correzioni dei piccoli errori, spesso grafici, che affligevano la precedente invitando coloro che vogliono approfondire a guardare le note sui commit Sourceforge->Code->Browse commit.

Buona E-State!!!

Approfondimenti:
"Quanti anni ci vogliono per raggiungere l'euforia; per le piccole cose che non hai ancora; perché a volte puoi spingerti oltre ogni confine; arricchire e svuotare un'esistenza intera"

Antonio de Vincentiis, Montesilvano, 21 Giugno 2017