Titolo:
Quod tibi deerit, a te ipso mutuare.

Presentazione:
Mi concederò alcune parole in più per descrivere i tanti cambiamenti apportati da questa versione.
E' stata aggiornata la comunicazione periodica delle liquidazioni IVA con il nuovo tracciato (IVP18), dove ho compreso il nuovo campo per indicare il metodo usato nel calcolo dell'acconto (rigo VP13), servirà ad inizio 2019. 
Vorrei soffermarmi sugli adempimenti che saranno necessari per la prossima entrata in vigore delle nuove normative europee sulla privacy (GDPR).
Sarà un onere del titolare fare la "valutazione di impatto del trattamento"(D.P.I.A., cioè: Data Protection Impact Assessment), l'Autority (francese) mette a disposizione un software open-source per guidarVi.
Certo è che  saranno quattro i nuovi, minimi e indispensabili documenti che troverete e che vi consentiranno di archiviare i dati personali dei vostri partner commerciali su GAzie e comunque sui vostri PC, a prescindere dal tipo di attività economica che svolgete. Essi sono generici e pertanto suscettibili di adattamento alle specifiche esigenze e/o strutture aziendali e/o policy di sicurezza. 
Essi sono:
1) L'"informativa sulla privacy" da far firmare obbligatoriamente ad ogni cliente per essere autorizzati a trattare i dati, lo vedrete apparire in un popup ad ogni inserimento e/o modifica di cliente e comunque ristampabile dalla lista dei clienti (icona con l'occhio barrato). Se lo volete modificare dovete agire sul file /config/templates/informativa_privacy.php;
2) La "nomina a responsabile del trattamento dei dati personali" che in GAzie corrisponde all'utente con la massima abilitazione ossia 9 è stampabile dalla lista degli utenti cliccando sull'icona con l'occhio barrato. Se lo volete modificare dovete agire sul file /config/templates/nomina_responsabile.php;
3) La "nomina dell'incaricato interno al trattamento dei dati personali", in GAzie sono tutti gli altri utenti che non hanno diritto ad amministrare gli utenti stessi, livello di abilitazione minore di 9, la nomina è stampabile dallo stesso report degli utenti e sempre dall'icona con l'occhio barrato. Se lo volete modificare dovete agire sul file /config/templates/nomina_incaricato_interno.php
4) Il “Regolamento per l’utilizzo e la gestione delle risorse strumentali informatiche e telematiche aziendali” è di esempio e per adeguarlo alle proprie direttive il titolare e/o il responsabile  con il massimo di abilitazione (9) lo dovrà editare cliccando sull'icona con righi orizzontali del report degli utenti; con attenzione e nel rispetto delle regole interne oltre che delle normative in vigore. La visualizzazione è permessa a tutti gli utenti loggati, anzi ben visibile in home page sotto il proprio nome/avatar proprio per ricordarle.
Vorrei altresì precisare che data la vastità della normativa e le innumerevoli varietà di strutture organizzative e informatiche esistenti il mio lavoro non pretende di esaudire le esigenze di tutti, ne potrebbe essere altrimenti. Anzi sprono tutti voi a migliorare e a colmare le lacune che certamente verrano messe in evidenza durante l'utilizzo.
Il "registro delle attività di trattamento" non sembra essere obbligatorio al di sotto di 250 dipendenti senza particolari caratteristiche, ma dato che di fatto è qualcosa di assimilabile al vecchio DPS (documento programmatico sulla sicurezza) consiglio di redigerlo, ed è tutto a vostro carico... aspettando anche chiarimenti in merito.
Se non sbaglio i conti siamo arrivati a 6 nuovi adempimenti documentali... con il numero 1) a cadenza quotidiana!
A coloro che utilizzano dei templates-set personalizzati ricordo che devono copiare i suddetti file per GDPR nella loro o riconfigurare l'azienda con il set standard "Templates". 
Sono anni che lo ricordo, ma con l'avvicinarsi del 25 maggio voglio esortare tutti, indistintamente, a non mettere dati, ed in particolare le anagrafiche dei vostri partner commerciali su server esterni alla vostra azienda di cui non avete l'assoluto controllo, e se lo fate dovete nominare il professionista che vi da il servizio come "incaricato esterno"; pertanto niente GAzie su webfarm senza server dedicati e senza https, magari con certificato auto-firmato, i browser vi riterranno dei truffatori ma voi sapete bene di non esserlo, almeno con voi stessi ;)
A tal proposito voglio ricordare che da qui a qualche mese io e Angelo Romano (ideatore) faremo dei test su un sistema di criptazione molto forte (AES 2048 bit e chiave proveniente da hash) della tabella delle anagrafiche (gaz_anagra) per renderli illegibili in caso di furto di dati; è un trattamento in genere riservato a dati sensibili ma noi ci proveremo anche se il lavoro da fare è grande e non esente da rischi.
Oltre che preparare la strada alla futura versione 8.0, che avrà un database con le suddette caratteristiche, ho appena abbozzato il modulo "commesse", servirà per la contabilità industriale (centri di costo/ricavi). 
E' stato predisposto il database per l'implementazione di scadenzari (portafogli attivi/passivi) a qualsiasi conto patrimoniale e non solo a clienti e fornitori; sarà comodo, ad esempio, per gestire le rate dei mutui e più in generale per qualsiasi rateazione non riferibile a partner commerciali ma a quelli finanziari.

Divenuti realtà:
- le password degli utenti sono state archiviate sul database previa criptazione (hash) e pertanto non più visibili in chiaro all'amministratore del DB, e potranno essere resettate(modificate) tramite e-mail di verifica (in collaborazione con Angelo Romano)
- completamente rifatte le interfacce per la gestione delle causali contabili che adesso permettono di preimpostare un numero a piacere di partite e contropartite che prima erano limitate a 6.
- aggiunta la gestione e la stampa del Registro delle presenze dei collaboratori-dipendenti.
- scritto da Antonio Germani un nuovo modulo (camp) per la tenuta del Registro di campagna, utile alle aziende agricole. 
- sui templates standard dei documenti i loghi aziendali saranno dimensionati automaticamente in base al loro rapporto d'aspetto (ratio).
- corretto errore bolli sugli XML delle fatture elettroniche provenienti da contratti (Angelo Romano).
- alcune modifiche sul modulo "Supporto" da parte del suo autore (Andrea Biasi).
- aggiornata in automatico la tabella municipalità spostando i comuni che hanno costituito le ultime nuove 4 province.
- gli archivi delle province e dei comuni potranno essere modificati manualmente avvalendosi delle apposite interfacce raggiungibili dal menù Tools & Info -> Anagrafiche comuni.

Antonio de Vincentiis, Montesilvano, 5 Maggio 2018