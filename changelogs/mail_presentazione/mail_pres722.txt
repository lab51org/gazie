Titolo:
Ubi societas, ibi ius.

Presentazione:
E' questa una versione rilasciata per permettervi al più pesto di avvalervi in contabilità della "data di liquidazione".
Con essa potrete slegare la liquidazione dell'IVA dalla data di registrazione della fattura. 
Aggiornando il software avrete la libertà di liquidare l'IVA di una fattura d'acquisto ricevuta sul SdI nel primi 15 giorni del mese ma emessa dal fornitore nel mese precedente con la data della reale operazione. Inoltre potrà essere gestita "l'IVA per cassa art.32", se in configurazione azienda sceglierete questa opportunità, perché ne avete il diritto, la contabilizzazione delle fatture di vendita valorizzerà la data di liquidazione in base alla modalità di pagamento scelta, mai oltre i 12 mesi.
I registri IVA da questa versione riporteranno uno specchietto "liquidazione" e qualora vi siano fatture di vendita e/o di acquisto liquidate nel periodo pur essendo state registrate in un altro verranno comunque listate ma messe in evidenza.
Ho corretto la mancata visualizzazione scadenzario in home page a causa di righi di scadenzario indefiniti.

Come al solito vi elenco gli encomiabili lavori fatti dagli altri sviluppatori:
- template 2x A5 affiancati su un A4 delle ricevute fiscali cartacee prenumerate, es.buffetti 8205L2000 (Antonio Germani)   
- acquisizione diretta fatture passive da canale telematico e tutto il lavoro di debug ad esso inerente (Angelo Romano)
- aggiunta sul wiki di una documentazione delle tabelle proveniente dagli Appunti di Informatica Libera di Daniele Giacomini (Daniele Frulla)
- continua il lavoro per la consultazione di tabelle attraverso le classi, con relativo wiki (Daniele Frulla)
- corretti molti bug relativi ai lotti di magazzino, alcuni si verificavano quando si cancellavano/spostavano dei righi in modifica (assieme ad Antonio Germani)
- modulo pecARUBA_SDI da valorizzare in configurazione avanzata azienda (come fosse libreria di terze parti) per invio fatture xml e scarico ricevute degli invii e fatture acquisti (Sandro Paone) 
- memorizzazione della variazione annuale percentuale pro rata (Angelo Romano)
- ottimizzazione della stampa del catalogo delle merci di magazzino (Antonio Germani)

Antonio de Vincentiis, Montesilvano, 01 marzo 2019