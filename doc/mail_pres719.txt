Titolo:
Ab esse ad posse.

Presentazione:
Oggi è il giorno del quindicesimo compleanno di GAzie, tre lustri dalla sua prima pubblicazione in rete. Sono particolarmente soddisfatto delle persone che hanno collaborato con me; è uno dei pochissimi, se non l'unico rilascio, in cui il mio lavoro è stato minoritario rispetto alle modifiche apportate dagli altri generosi sviluppatori.

Ecco l'elenco delle perle e dei loro autori che andiamo a festeggiare:
- Formattata la data di scadenza lotti sul pdf documenti (Antonio Germani)
- Modificato l'arrotondamento a due decimali in fase di contabilizzazione righi tipo 4 (cassa previdenziale) per le fatture di vendita (Luca Boldori)
- Aggiunta l'opzione di configurazione avanzata azienda che permette di selezionare il tipo di composizione articoli di magazzino Standard o Kit (Andrea Biasi)
- Condizionata la visualizzazione degli errori alla variabile $debug_active (Andrea Biasi)
- Completata la riconciliazione in fase di acquisizione delle fatture elettroniche d'acquisto con il magazzino (Antonio de Vincentiis)
- Risolta la mancata valorizzazione automatica del CAP al cambio del comune in configurazione azienda, bug [#294] (Salvatore Crapanzano)
- Sistemata la situazione di magazzino per gli articoli composti con la nuova definizione Standard o Kit (Antonio Germani)
- Migliorata la veste grafica dell'invio e-mail, adesso compare lo sfondo e il menù anziché una pagina bianca (Benedetto Santarella)
- Inserita la possibilità di evadere un ordine anche con ricevuta fiscale (Antonio Germani)
- Importando il file xml di una fattura elettronica d'acquisto ora funziona anche la creazione di nuovi articoli di magazzino quando non si riesce a riconciliare con quelle esistenti e si è scelta questa opportunità. (Antonio de Vincentiis)
- Inserita la possibilità di usare degli shortcode all'interno delle lettere al fine di inserire le righe dei preventivi (Luca Boldori)
- Aggiunto parametro in configurazione avanzata azienda per parametrizzare la posizione (destra-sinistra) del logo aziendale nella stampa dei documenti(Diego Crescenti)
- Aggiustata la gestione lotti che non prevedeva l'esistenza di un movimento senza lotto di un articolo con lotto (Antonio Germani)
- Sulle fatture elettroniche acquisite è stato corretto l'errore che impediva l'importazione delle righe con totali negativi (Angelo Romano)
- Aggiunta classe indirizzi e aggiornato il modulo di sincronizzazione con l'e-commerce libero OpenCart (Daniele Frulla)
- Quando si acquisisce una fattura elettronica passiva contenente dei DdT viene fatto un controllo per vedere se gli stessi sono stati già inseriti manualmente e quindi il magazzino è già stato movimentato, ovvero caricato (Antonio de Vincentiis)
- In acquisizione fattura elettronica passiva viene eseguito un recovery di file XML qualora questo risulti corrotto (Angelo Romano)
- In elenco fatture di acquisto, se non sono stati generati i rispettivi movimenti di magazzino, appare il pulsante "Movimenta magazzino" (Antonio Germani)
- Aggiornamento di GAzie attraverso un download diretto e automatico (Daniele Frulla)
- Corretto errore che causava lo scarto delle fatture elettroniche con quantità sui righi con tre decimali (Antonio de Vincentiis)
- Aggiunto un dropdown durante l'acquisizione fattura elettronica di acquisto per cambiare i conti di costo ricorsivamente su tutti i righi (Antonio de Vincentiis)
- Corretti errori su valori negativi e bolli che si verificava in acquisizione fatture elettroniche, inoltre è stato migliorata la riconciliazione automatica tra totale righi e totali imponibili dovuti alla assurda tolleranza concessa dal Sistema di Interscambio certamente richiesta da software che li computano in modo errato(Antonio de Vincentiis)

Hanno contribuito con puntualità e competenza anche i professori Paolo del Romano e Salvatore Crapanzano dispensando utili consigli.

Agli utenti che non si sentono sicuri nella installazione di GAzie o nella creazione di una infrastruttura hardware e software ad esso adeguata ricordo che le persone che cito in queste lettere di rilascio come contributori allo sviluppo, o le aziende nelle quali prestano la loro opera intellettuale, sono validi e seri professionisti ed hanno le competenze per darVi assistenza dietro compenso con indubbia affidabilità. Inoltre sono in grado di interfacciare il nostro ERP con alcuni dei più famosi e-commerce liberi.
        
Antonio de Vincentiis, Montesilvano, 27 gennaio 2019