Titolo:
Paupertas impulit audax.

Presentazione:
Questo rilascio è stato fatto in vista della scadenza prossima (31.12.2011) dell'invio della comunicazione delle operazioni rilevanti ai fini IVA del 2010 (spesometro), quelli di imponibile maggiore di 25000 euro. Grazie al fatto che l'Agenzia delle Entrate ha messo a disposizione il software in java per la compilazione ho potuto comparare i risultati. Non mi riesco a tattenere nel fare un pubblico appunto critico all'operato dell'Agenzia che ha realizzato un software di controllo mal integrato con il loro stesso "UnicoOnLine", in pratica fanno il controllo del tracciato generato dai gestionali o da quello loro in java, solo che in fase di controllo eseguono pure la "preparazione" all'invio: è un comportamento anomalo rispetto al modus operandi degli altri invii che prevedono l'uso dell'apposito pulsante "Prepara" per generare il file da inviare.
Io eseguo i test su una azienda mercatile dove non si verificano casi particolari: molto lineare e semplice, perciò tutto è andato bene. Voglio allertarvi sulle difficoltà che potrebbero insorgere quando le operazioni sono frutto di contratti, in questi casi leggete bene la normativa, guardate con attenzione il report PDF generato da GAzie, e se constatate delle incongruenze e non riuscite a venirne fuori avete comunque la possibilità di usare il loro software java per l'inserimento manuale.

Modifiche apportate:
- comparato (e corretto) il tracciato dei file .Art21 per la comunicazione operazioni rilevanti ai fini IVA (Spesometro) con lo stesso generato da quello in java messo a disposizione dall'Agenzia delle Entrate.
- aggiunto da Daniele Giacomini la possibilità di eseguire il backup con varie opzioni.
- aggiunta la possibilità di scegliere in fase di login il prefisso delle tabelle, questa funzionalità permette la gestione di molte tabelle sullo stesso database facendo diventare GAzie anche multigestionale oltre che multiaziendale.
  
 
Antonio de Vincentiis, Montesilvano, 05 Dicembre 2011.