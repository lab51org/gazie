Titolo:
Favete linguis.

Presentazione:
Rilascio che effettuo per darvi la possibilità di generare i file XML del cosiddetto "esterometro"; esso non è altro che la vecchia comunicazione dati fatture limitato ai partner commerciali stranieri (UE ed extraUE). Ad essere più precisi: quello relativo alle vendite non è nemmeno obbligatorio qualora abbiate inviato le relative fatture elettroniche emesse al Sistema di Interscambio, indicando sette "X" sul codice univoco dei clienti stranieri. Per gli acquisti, invece, potrete avvalervi dello script eseguibile andando sul menù "Contabilità->Comunicazioni dati->Esterometro". In un mese abbiamo fatto anche molte altre cose, in parte le elenco qui ma i curiosi possono andare su Sourceforge e vedere la lista dei commit sul repository del codice. 

- si è resa necessaria la riscrittura del file adibito alla generazione del pdf del libro giornale avvalendosi della libreria tFPDF, molto più veloce (anche se con meno funzioni) di TCPDF, assieme all'aggiunta della indicizzazione sulla colonna del database relativa alla data di registrazione del movimento contabile permette di generare oltre mille pagine (centomila righi contabili) in qualche decina di secondi. (Antonio de Vincentiis)
- Sull'anteprima delle liquidazioni periodiche dell'IVA viene visualizzato uno specchietto delle vendite ripartite per province-regioni necessario per facilitare per compilare il quadro VT della dichiarazione IVA (Antonio de Vincentiis)
- Elenco merci/servizi del magazzino: adesso è possibile filtrare con la categoria merceologica (Antonio Germani)
- Elenco movimenti contabili di prima nota: adesso è possibile filtrare per anno (Antonio de Vincentiis)
- Corretta la mancata selezione in configurazione avanzata azienda del template con due DdT A5 affiancati in un foglio A4 (Antonio de Vincentiis)
- Ordini e preventivi a fornitori: ridimensionati tutti ad A4 eventuali formati diversi di PDF. Il report consente la duplicazione dei preventivi e non quella degli ordini (Antonio de Vincentiis)
- Corretta contabilizzazione delle fatture di acquisto che quando erano presenti delle righe negative gli importi venivano calcolati male (Angelo Romano)
- Aggiunta verifica firma ed estrazione fattura elettronica firmata con primitive openssl (Angelo Romano)
- Filtrata la lista debiti per periodo in visualizzazione e stampa  (Angelo Romano)
- Corretto l'ordine da cliente che in etichetta codice articolo non vedeva se l'articolo era un servizio (senza magazzino) e lo segnava sempre rosso, come esaurito. Adesso è celeste (Antonio Germani)
- Tolto l'errato inserimento di un movimento di magazzino in aggiornamento documento di vendita (Antonio Germani)
- Fatture elettroniche d'acquisto: permessa importazione di file pkcs7 non mime (Angelo Romano)
- Corretto errore che causava lo scarto delle fatture elettroniche per mancata valorizzazione del "mezzo di trasporto" su fatture accompagnatorie sulle quali veniva lasciato vuoto. (Antonio de Vincentiis)
- Corretto sconto rigo 100% in fattura elettronica (Marco Rimoldi)
- Corretti notice su header e visualizzazione mail spedita (Daniele Frulla)
- Aggiunta la gestione dell'acquisizione delle fatture elettroniche semplificate (Angelo Romano)
- Sanificazione della query al database che causava il fallimento dell'acquisizione delle fatture elettroniche in caso di un codice articolo contenente il carattere singolo apice (Marco Rimoldi)

Antonio de Vincentiis, Montesilvano, 20 aprile 2019