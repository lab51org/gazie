Titolo:
Ad montem duc nos.

Presentazione:
Colgo l'occasione del completamento della utilità per la ricostruzione dello scadenzario a partire dai movimenti contabili per rilasciare la versione 7.41.
Mi è capitato di dover ascoltare o constatare lamentele circa la difficoltà per riallineare lo scadenzario a partite aperte con la contabilità vera e propria, le capisco, lo strumento può risultare ostico, specie per chi è all'inizio e non può godere di alcuna documentazione, ed è costretto a capirne il funzionamento attraverso molte prove su installazioni per il testing.
Un errore che a volte si commette è quello di non attribuire le partite di chiusura frutto di note di credito con le relative fatture di riferimento, colgo l'occasione per ribadire che tutto può essere operato manualmente dal dialog modale che si apre con il bottone arancione con l'orologino al fianco del partner commerciale sul movimento contabile. Il nuovo strumento parte da una condizione necessaria e sufficiente: che il saldo contabile del cliente o fornitore sia giusto. Presupposto derivato dal valore giuridico/fiscale attribuito dal legislatore ai movimenti di prima nota presenti sul libro giornale e quindi sui partitari contabili. Fatto esatto il predetto saldo contabile, la nuova utilità che troverete sul menù in "Tools & Info" -> "Ricostruzione scadenzario" paragonerà attraverso due tabelle affiancate se il cliente o fornitore scelto ha lo scadenzario allineato al partitario contabile, e, per giunta, collegherà graficamente con delle linee le voci corrispondenti. Qualora non lo fosse apparirà un bottone rosso cliccabile. Facendo click aprirà un dialog modale con la proposta di riallineamento; se si accetta la proposta il programma in automatico eliminerà tutto lo scadenzario e ne rigenererà uno nuovo contenente le sole partite proposte in tabella, esse saranno il frutto di una riparto e riattribuzione del saldo di cui sopra alle scadenze più lontane fino ad esaurimento del valore. 

Elenco del debug e delle altre migliorie:
- cancellazione automatica dal filesystem del server dei file temporanei usati da tcpdf. (A. de Vincentiis)
- corretto errore segnalato sul forum da G.Pirozzi e relativo alla imputazione numero di protocollo su registro reverse charge- (A. de Vincentiis)
- corretta attribuzione TD24 a testata fattura elettronica d'acquisto. (A. de Vincentiis)
- corretto errore importazione fatture acquisto quando presenti arrotondamenti non indicati su castelletto IVA. (A. de Vincentiis)
- rimosso il modulo "Wiki" in quanto non utilizzato ed in più potenziale fonte di problematiche relative alla sicurezza. (A. Germani)
- a seguito di diverse segnalazioni sul forum è stato corretto l'errore su quantità dei componenti superiori a 999,9 (A. Germani)
- risolto errore che se su una fattura d'acquisto era indicata MP01 CONTANTI, ed il fornitore era codificato con un pagamento diverso non veniva attribuito il "conto cassa" sul movimento contabile. (A. de Vincentiis)
- risolto problema di contabilizzazione fatture a zero acquisite elettronicamente, adesso si genera comunque un rigo su registro IVA per mantenere la conseguenzialità dei protocolli. (A. de Vincentiis)
- corretto errore di file che su alcuni stack con PHP 7.0 non permetteva l'esecuzione del report dei DdT di acquisto. (M. Bergamini) 
 
 

Antonio de Vincentiis, Montesilvano, 15 febbraio 2021