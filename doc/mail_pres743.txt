Titolo:
Totus Tuus.

Presentazione:
Con questo nuovo afflato in GAzie attraverso il codice abbiamo migliorato alcuni aspetti dell'integrità referenziale della base dati. 
Chi conosce GAzie sa che a causa della sua maggiore età (veneranda per un software) non può godere dei moderni strumenti messi a disposizione dai più recenti e apprezzati framework, sia quelli lato server, esempio Laravel? Sia lato browser: Angular o React? Tuttavia quando osai l'inosabile, ovvero scrivere un gestionale web (rari all'epoca) il più possile svincolato da altri progetti e limitandomi alle sole singole librerie, non fu una scelta sbagliata, confermata dai feedback ricevuti da tanti informatici che negli anni hanno riferito e continuano a riportarmi che in ambito PMI è sufficientemente robusto, mai una perdita di dati dovuta al gestionale o al suo DBMS. Ciò non toglie che ad oggi si potrebbe, quantomeno pensare, di cominciare a sviluppare al suo fianco un codice che interagisca con lo stesso database ma scritto attraverso l'uso di frameworks, magari partendo dal login + menù. Approfitto per ribadire per l'ennesima volta che sconsiglio l'utilizzo in produzione di GAzie agli utenti finali che non hanno competenze sulla programmazione web, data la complessità delle problematiche da superare è importante avere il supporto di professionisti con le adeguate e giuste competenze.

Dopo i buoni propositi, ecco la sostanza di un mese di lavoro:
- Acquisizione delle note di variazione IVA usata come fattura semplificata. (A.Romano)
- Corretto bug e resa nuovamente funzionante la proposta d'ordine. (B.Santarella)
- Sostituite e corrette sintassi, tipizzazioni, funzioni che saranno deprecate e/o non più supportate da PHP8 (A.De Vincentiis)
- Corretto mancato invio email conferma ordini dei clienti. (A.De Vincentiis)
- Acquisizione Note credito con importi negativi misti a righi positivi: risolto effettuando preventivamente il controllo sul totale con successivo eventuale cambio di segno. (A.De Vincentiis)
- Acquisizione fatture: contabilizzazione dei costi con sempre il valore assoluto.  (A.De Vincentiis)
- Aggiunta indicazione pagine totali nei report. (M.Rimoldi)
- Scadenzario: corretta mancata possibilità di eliminazione della partita chiusa quando la sequenza dei righi non portava a valorizzare il primo elemento dell'array con il codice cliente/fornitore. (A.De Vincentiis)
- Portati a 8 cifre decimali i prezzi dei righi dei documenti (fatture) e sulla relativa tabella del DB, questo  per evitare i problemi causati dall'eccessiva tolleranza dello SdI in tal senso. (A.De Vincentiis)
- Corretta modalità di visualizzazione errore e mancata valorizzazione descrizione conto sul piano dei conti quando si confermava un cliente con dati provenienti da anagrafica esistente. (A.De Vincentiis)
- Rivisto completamente il metodo per la stampa della lista delle fatture di vendita.  (A.De Vincentiis)
- Disattivato l'ordinamento per cliente nell'elenco dei DdT. (A.Romano)
- Corretto sistema di rilevazione lingua dei documenti per i clienti. (A.Romano)
- Vettorizzato il logo. (A.De Vincentiis)
- Diverse piccole facility. (A.Romano)
- Resi sempre editabili prezzi e sconti sui pdf delle richieste di preventivo a fornitori. (A.De Vincentiis)
- Corretto errore mancato progressivo in contabilizzazione fatture d'acquisto acquisite con reverse charge. (A.De Vincentiis)
- Quaderno di campagna: aggiunta la voce "acqua di diluizione" dei fitofarmaci per i trattamenti. (A.Germani)
- Quaderno di campagna: inserita la scelta dell'operatore che ha effettuato il trattamento selezionato fra admin e staff. (A.Germani)
- La generazione delle favicon non quadrate (ratio <> 1:1) verranno comunque centrate. (A.De Vincentiis)
- Prima di stampare un partitario dei conti controllo i riferimenti al partner commerciale ed eventualmente viene fatto l'update. (A.De Vincentiis) 
- Se un articolo è segnalato come "non movimentabile" viene messo alla fine della select-option della ricerca. (A.De Vincentiis)
- Gestione lotti: corretto la funzione getAvailableLots. (A.Germani)
- Chiedendo l'emissione di un nuovo documento viene proposta la sezione IVA visualizzata sul report delle fatture o dei ddt di vendita. (A.De Vincentiis)
- L'eliminazione di aliquote IVA, banche d'appoggio e pagamenti è impedita se sono state usate in documenti fiscali (fatture, dtt, ecc) di vendita e/o acquisto. (A.De Vincentiis)
- Anagrafica articoli Merci e servizi di magazzino e relativo report: implementata tabella per la visualizzazione degli ultimi acquisti raggruppati per fornitore. (A.De Vincentiis)
- Aggiunta libreria SFTP2 al modulo "Shop-synchronize" e l'apposita pagina dedicata per le impostazioni. (A.Germani)
- Tolto KINT in quanto non più aggiornato e con le ultime versioni di PHP era fonte di numerosi errori, si userà il nativo xdebug. (A.De Vincentiis)
- Rivisto il tracciato dell'esterometro al fine di adeguarlo ai nuovi valori di Natura esenzione IVA e Tipi documenti. (A.De Vincentiis)
- Acquisizione fatture elettroniche di acquisto: fornitori con partita IVA uguale e codice fiscale diverso (es. Enel Energia e Servizio Elettrico Nazionale) dà priorità al codice fiscale uguale. (A.Romano)
- Corretto errore che non permetteva il ripristino dello stato di un ordine da cliente come non evaso dopo l'eliminazione del documento di vendita relativo. (A.De Vincentiis)
- Portate avanti con z-index:2000 le segnalazioni di xdebug sul tema LTE. (A.De Vincentiis)

 
Antonio de Vincentiis, Montesilvano, 24 marzo 2021