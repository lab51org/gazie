# Benvenuto nella documentazione in GAzie!

GAzie è un programma gestionale multiaziendale eseguibile su web server Apache con il supporto per il PHP e database Mysql.

Con esso è possibile emettere ogni tipo di documento di vendita (DdT, Fatture Immediate, Fatture Differite, Note di Credito e Debito, Parcelle, Contratti, ecc.) ed eventalmente i relativi effetti (Ri.Ba elettroniche secondo lo standard CBI, Cambiali-tratte) per il loro pagamento.

<center>![Gazie Login](_contenuti/immagini/gz_login.png)</center>

Emette le fatture verso la pubblica amministrazione anche in formato elettronico (XML).

Gli scontrini fiscali possono essere inviati direttamente al registratore di cassa e/o stampante fiscale.

Lo scadenzario a partite aperte di clienti e fornitori agevola i rapporti commerciali oltre che consentire un maggiore controllo delle posizioni creditorie/debitorie e delle registrazioni contabili.

La contabilità IVA e la prima nota sono gestite in maniera da permettere l'introduzione e la correzione dei movimenti contabili senza limitazioni di data o altri vincoli.

La visualizzazione e la stampa del bilancio (periodico o annuale, in formato classico o riclassificato CEE) può essere fatta anche dopo la chiusura e riapertura dei conti.

GAzie emette tutti i libri obbligatori per la contabilità semplificata, ordinaria e di magazzino di una piccola/media azienda.

Ogni operazione di stampa cartacea produce un documento in formato PDF e per facilitare la dematerializzazzione dei registri obbligatori questi vengono generati in formato PDF/A come previsto per la conservazione legale CAD (decreto legislativo 7 marzo 2005, n. 82).

Si possono generare tutti i file necessari alla creazione e aggiornamento dei siti web statici di tutte le aziende presenti sull'installazione oltre che fare l'upload degli stessi sui relativi server web. Pertanto tutti i dati aziendali e il listino degli articoli di magazzino completo di immagini possono essere sincronizzati con il sito creato e aggiornato con un semplice click.

Come ogni software libero lascia la possibilità di modificare i sorgenti e la piena libertà di adattare o aggiungere moduli per soddisfare le vostre necessità. Un programmatore può modellarlo "a misura" per coprire le molteplici, spesso imprevedibili, e particolarissime esigenze di molte aziende o professionisti.

Il nuovo modulo "school", che per la sua specificità ho voluto chiamare "GAzie a scuola", faciliterà tutti gli insegnanti di Economia aziendale delle strutture educative che utilizzano GAzie nella didattica. Gli alunni che si iscriveranno al servizio fornendo la propria email disporranno del gestionale per le loro esercitazioni di laboratorio in totale autonomia. A fine ciclo scolastico l'insegnante potrà , eventualmente, rimuovere lo stesso dal servizio eliminando nel contempo tutti i dati dello studente. 

Il modulo "Registro di campagna", alias "camp", permette ad un'azienda agricola di creare e gestire un Quaderno o Registro di campagna ai sensi delD.Lgs 150/2012, DPR 55/2012 e DPR 290/2001. Oltre alle stampe periodiche, questo modulo gestisce il magazzino di campagna facendo distinzione fra gli articoli di GAzie e quelli destinati solo ai movimenti di campagna. E' connesso al database del Ministero della salute per gestire le scadenze autorizzative e le classi di rischio dei fitofarmaci. Infine, fra le sue maggiori caratteristiche, troviamo la gestione di campi di coltivazione personalizzati e la possibilità di crearsi un database con le dosi di ogni fitofarmaco acquistato specifiche per la coltivazione che si andrà a trattare. Il tutto è compatibile con gli altri moduli di GAzie, permettendone l'uso contemporaneo.

GAzie è in grado di interfacciarsi con i siti internet creati con Joomla. Questa interfaccia permette di sincronizzare le quantità degli articoli di magazzino di GAzie con gli articoli disponibili per la vendita dei componenti di Joomla. Inoltre permette di scaricare ordini dal componente Joomla a GAzie in modo da permettere un'immediata emissione del documento di vendita. Risulta efficace anche per i componenti Joomla di prenotazione camere e appartamenti per hotel, b&b, agriturismi etc.
L'interfaccia non è presente come un vero e proprio modulo ma, nel template chiamato "G7", esattamente all'estrema destra della fascia del menù principale, c'è un'icona, cliccando sulla quale, si avvia il processo.

