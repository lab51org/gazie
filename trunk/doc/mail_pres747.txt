Titolo:
Palam et clam.

Presentazione:
In passato era stata appena abbozzata la gestione del registro delle presenze, tanto che veniva solo consentita la compilazione senza interagire con il resto, in particolare non c'era la possibilità di riferire il lavoro alle produzioni/commesse impedendo quella che di fatto è la contabilità industriale. 
Antonio Germani ed io abbiamo colmato questa lacuna e siamo qui a rilasciare la versione 7.47 che ha in se tutto il necessario per indicare attraverso i cartellini dei lavoratori le ore e le produzioni alle quali riferirle con un dettaglio ed una granularità prima inesistenti; se si considera che il tutto è sincronizzabile con un marcatempo-timbracartellini elettronico si capisce la potenzialità offerta da questo ulteriore sviluppo.

Per tutte le migliorie vi scrivo una lista di seguito:
- La generazione della distinta delle Riba oltre che consentire la scelta degli intervalli di numero e scadenze adesso consente di selezionare le singole disposizioni. (A. De Vincentiis)
- Evasione ordini clienti: agli stranieri, con codice fiscale e partita IVA uguali si permette di scegliere il tipo di corrispettivo (anonimo/fattura allegata) per l'evasione. (A. Germani)
- Per evitare inutili rallentamenti sui grandi databases al primo accesso al report dei movimenti contabili è stata limitata all'anno dell'ultima registrazione presente. (A. De Vincentiis)
- Corretto bug introdotto nella precedente release che bloccava l'autocomplete fitofarmaci. (A. Germani)
- Stampa riepilogo produzioni: aggiunta lista dei documenti di acquisto ad essa relativo con possibilità di scelta in configurazione avanzata azienda. (A. De Vincentiis)
- Gestione lotti: corretto errata segnalazione non disponibilità in documenti di vendita ed inserita retrocompatibilità con articoli inizialmente senza gestione lotti e poi modificati con lotti. (A. Germani)
- Risolto mancanza lotti in inserimento fattura da precedente DdT. (A. Germani)
- Modulo statistiche (stats): risolti molti problemi e migliorato l'aspetto di diversi grafici. (G. Vallesi)
- Modulo sincronizzazione e-commerce: migliorati, ottimizzati ed aggiunti diversi sincronismi. (A. Germani)
- Risorse umane: il registro delle presenze consente di specificare dettagliatamente il lavoro svolto dai singoli lavoratori sulle specifiche produzioni-commesse. (A. Germani e A. De Vincentiis)
- Risorse umane: aggiunta sul registro presenza una finestra modale per la gestione dei cartellini dei lavoratori. (A. Germani)
- Risorse umane: aggiunto sul database la tabella gaz_NNNstaff_work_movements contenente i dati relativi ai movimenti giornalieri dei lavoratori, essa è potenzialmente popolabile in maniera automatica attraverso l'interfacciamento ad un marcatempo-timbracartellini elettronico. (A. De Vincentiis)
- Gestione utenti: corretto errore che se su un utente veniva attivato un modulo già presente clonava gli stessi righi sulla tabella gaz_module. (A. De Vincentiis)
- Aggiunta modalità di generazione del pdf dei documenti di vendita su nuova finestra del browser, è da scegliere in configurazione avanzata azienda. (G. Vallesi) 
- Inserimento movimento registro di campagna: in presenza di dose specifica, il controllo superamento considera la dose specifica e non quella generica. (A. Germani)

Antonio de Vincentiis, Montesilvano, 04 ottobre 2021