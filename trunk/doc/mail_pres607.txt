Titolo:
Natura abhorret a vacuo.

Presentazione:
Come da tradizione questa è per ufficializzare il lavoro di un bimestre in cui mi sono concentrato sulla realizzazione di una funzionalità molto utile a coloro che come me debbono tenere traccia della provenienza di alcune merci vendute, la agognavo da tempo. La normativa vuole che per sempre più numerose tipologie di prodotti sia necessario, e spesso obbligatorio, tenere traccia della loro qualità attraverso i relativi certificati di provenienza, dichiarazioni di prestazioni, ecc... Capita sempre più frequentemente che a distanza di giorni, di mesi e talvolta sciaguratamente anche di anni il cliente li richieda. Andare manualmente a reperirli dentro una cartella tra tanti file, se non addirittura dentro dei registratori cartacei, è un'opera molto noiosa oltre che esporre facilmente al rischio di commettere errori.
Spiego brevemente come funziona la tracciabilità in GAzie: durante la fase di carico del magazzino, che avviene attraverso la registrazione di un documento di acquisto (ddt o fattura), le merci di magazzino che hanno settato la gestione dei lotti o del numero di serie/matricola nella loro anagrafica permettono di caricare un file pdf, jpg, png che deve contenere tutto il necessario per la loro identificazione chimico-fisica-qualitativa; nella fase successiva di scarico (vendita) dello stesso prodotto si assegnerà il lotto in base alla giacenza di magazzino seguendo il metodo scelto in configurazione azienda per la rivalutazione del magazzino (LIFO-FIFO), qualora esistano più lotti e la quantità venduta ne "accavalla" più di uno il riparto sarà automatico aggiungendo più righi della stessa merce. 
Così com'era GAzie non permetteva di fondere insieme documenti generati tramite TCPDF con i PDF esistenti, cioè i documenti fornitoci dai produttori e che avevamo caricato come spiegato pocanzi. Fortunatamente dopo aver pensato il suddetto metodo è accorsa in mio aiuto la classe FPDI come estensione di TCPDF, "fantastica!" è la definizione spontanea non appena l'ho vista fare il merge di più documenti PDF, in sostanza ho potuto generare la prima pagina che è anche una lettera/indice/frontespizio e poi, tramite FPDI, allegarci i citati pdf (o jpg, o png) caricati all'atto della registrazione dell'acquisto. Che i certificati siano pdf, jpg o png verranno automaticamente allegati come A4 seguendo il loro orientamento automatico orizzontale-verticale (landscape-portrait). Così per riavere un certificato relativo a qualsiasi cessione basta andare e cliccare sul rigo di un documento di vendita e ottenere la documentazione dettagliata di quella specifica partita di prodotto venduto, non solo: cliccando sull'apposita icona nella colonna "origine" di DdT o Fattura Immediata si può generare anche un unico PDF con tutti i certificati di tutti i prodotti presenti su quello stesso documento di vendita. 
L'altra implementazione riguarda la possibilità di distinguere gli articoli a catalogo tra merci o servizi. Parallelamente alla modalità "servizi" sono state aggiunte anche: una descrizione molto ampia del servizio reso, l'indicazione del valore della eventuale Ritenuta d'Acconto ed anche se lo stesso dovrà generare automaticamente un rigo per la rivalsa del Contributo Cassa Previdenziale. Quindi con poco codice scritto ho soddisfatto l'esigenza di molti professionisti che così potranno emettere parcelle con più facilità dopo aver introdotto un catalogo dei servizi offerti proprio come se fossero articoli di magazzino di una azienda di tipo mercantile. 
Sono di Andrea Biasi: la home page con i bottoni colorati, i form che permettono l'accesso e la modifica delle tabelle gaz_001company_config e gaz_config, diversi filtri su diversi report ed il completamento del sistema di backup interno che consente di inglobare al contenuto del database quello del filesystem.
Francesco Pagano ha realizzato il report dei documenti emessi con la distinzione per agenti, la stampa delle liste dei clienti/fornitori e gli script per poter duplicare i DdT direttamente dal loro report, ed alcuni debug sulle modalità di pagamento.
Marco Casaburi e Angelo Romano sono intervenuti per ottimizzazioni e correzioni di diversa natura che non elenco. 
Con questa versione esaudisco pressoché totalmente le esigenze personali di automazione del lavoro. 
Considerando che per i dichiarativi che richiedono l'utilizzo massivo di dati (es.spesometro) si possono generare gli appositi file e molti altri programmi sono messi a disposizione dall'Agenzia delle Entrate: GAzie 6.7 fa veramente tante cose e la copertura è molto vasta; mancano solo "distinta base" e "contabilità industriale" ovvero i centri di costo-ricavi, commesse ecc. Verso di essi al momento non nutro interessi personali; posso concludere affermando che se non interverranno fatti nuovi continuerò a seguire il progetto ma senza aggiungere altro che non sia strettamente necessario per tenere aggiornato il prodotto e per mantenerlo al passo con le norme giurico-fiscali sempre mutevoli.

Antonio de Vincentiis, Montesilvano, 24 Marzo 2016