Titolo:
Materiam superabat opus

Presentazione:
Questo rilascio oltre a ricordare il giorno del dodicesimo anno di vita del nostro software ha come scopo quello di eliminare alcuni difetti di cui non è scevra la precedente versione, nostro malgrado. Serve, altresì, ad ottimizzare alcune funzionalità recenti che non brillavano sotto il punto di vista delle performance, della velocità in particolare.
Questa volta non mi dilungo a raccontarvi del backstage che lo ha maturato perché gli interventi sono stati pochi, brevi e concisi; li elenco di seguito:
    
. Corretta funzione fetch_all che causava il malfunzionamento su alcune versioni del PHP
. Corretto errore di cancellazione delle partite chiuse
. Corretto l'errore che dopo la modifica ad un DdT fatturato faceva perdere il riferimento al tipo (ddt_type)
. Corretto l'errore che in fase di modifica del preventivo a fornitore lo trasformava sempre e comunque in ordine
. Cambiato il sistema di backup, con il metodo backup locale ora vengono salvati anche i file e le cartelle di GAzie in formato compresso
. Aggiunta la possibilità di scaricare nei computer client i backup di cui sopra
. Risolto il mancato match dei caratteri spazio o del carattere "&" nella ricerca dei clienti
. Ripristinata la giusta larghezza delle immagini sulla pagina "prodotti" del sito statico generabile automaticamente da GAzie stesso
. Accelerato in maniera superlativa il rendering dei report dello scadenzario attraverso l'ottimizzazione delle query alla base dati; prima con database corposi arrivava ad impegare decine di secondi adesso sono praticamente immediati
. Predisposta la struttura del database ad accettare l'impostazione "strict-mode" di MySQL (>= 5.7), in particolare sono state eliminati gli zero per default sui campi date

Antonio de Vincentiis, Montesilvano, 27 Gennaio 2016