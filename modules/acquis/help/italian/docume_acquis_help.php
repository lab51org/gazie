<p>Men&ugrave; <strong>Aquisti</strong>. Qui si raccolgono le funzioni
relative alla gestine degli acquisti, la quale va a integrarsi con la
contabilit&agrave; generale e la contabilità di magazzino, ma con meno
automatismi rispetto alla gestione delle vendite, perché generalmente
si tratta di documenti recepiti da fornitori.</p>

<ul>
<li>

    <p><strong>Preventivi e ordini</strong></p>

    <p>Da qui &egrave; possibile gestire le richieste di preventivo e gli ordini
    a fornitori. I due tipi di documento sono indipendenti, perché l'ordine
    può partire anche senza una richiesta di preventivo precedente oppure perché
    l'ordine può essere difforme rispetto al contenuto di un preventivo a cui
    ci si intende riferire.</p>

    <p>Esempi: <a title="guarda il video"
    href="http://www.youtube.com/watch?v=4w8LwPE-JgI">richiesta di preventivo a
    fornitore</a>, <a title="guarda il video"
    href="http://www.youtube.com/watch?v=IaR4cp_ILbg">ordine a fornitore</a>.</p>

</li>
<li>

    <p><strong>D.d.t</strong></p>

    <p>Da qui &egrave; possibile gestire i documenti di trasporto emessi
    per beni inviati a fornitore (per reso o in conto lavorazione), ma
    eventualmente è possibile annotare anche i DDT ricevuti da
    fornitore, se se ne ravvisa l'opportunità.</p>

    <p>&Egrave; importante tenere in considerazione che la registrazione
    di un DDT di acquisto, comporta generalmente l'aggiornamento
    automatico della contabilit&agrave; di magazzino, ma oltre a
    ci&ograve;, pu&ograve; portare alla produzione di una registrazione
    in contabilit&agrave; generale, come se si trattasse di una fattura
    di acquisto. A tale proposito, &egrave; necessario ponderare bene
    l'utilit&agrave; di utilizzare la funzione <strong>Ricevuto Ddt di
    acquisto</strong>, piuttosto di limitarsi al carico manuale della
    merce in contabilit&agrave; di magazzino, come si dovrebbe in
    generale.</p>

    <p>Esempio: <a title="guarda il video"
    href="http://www.youtube.com/watch?v=8NrlW_EaTrs">emissione di un
    DDT di reso a fornitore</a>.</p>

</li>
<li>

    <p><strong>Fatture</strong></p>

    <p>Da qui &egrave; possibile assimilare le fatture e le note di
    accredito emesse dai fornitori. Tuttavia si tratta di una
    facolt&agrave;, in quanto normalmente questi documenti andrebbero
    registrati in contabilit&agrave; generale ed eventualmente in
    contabilit&agrave; di magazzino, direttamente.</p>

    <p>L'acquisizione qui di una fattura o di una nota di accredito ha
    il vantaggio di permettere la generazione automatica della scrittura
    in contabilit&agrave; generale, ma ha lo svantaggio di aggiornare
    anche il magazzino in modo automatico, quando questo potrebbe
    risultare gi&agrave; aggiornato dall'acquisizione di un DDT di
    acquisto o dall'emissione di un DDT di reso. A tale proposito,
    &egrave; necessario ponderare bene l'utilit&agrave; di utilizzare le
    funzioni <strong>Registra fattura di acquisto</strong> e
    <strong>Registra nota credito da fornitore</strong>, piuttosto di
    limitarsi all'aggiornamento manuale della contabilit&agrave;
    generale ed eventualmente anche della contabilit&agrave; di
    magazzino, come si dovrebbe in generale.</p>

</li>
<li>

    <p><strong>Bonifici-addebiti</strong></p>

    <p>Da qui si ottiene l'elenco dei bonifici addebitati, relativi ai
    pagamenti ai fornitori. Questo elenco viene prodotto dalle funzioni
    di pagamento relative all'elenco dei fornitori o a quello dei
    debiti, descritti successivamente.</p>

</li>
<li>

    <p><strong>Fornitori</strong></p>

    <p>Da qui &egrave; possibile accedere all'anagrafica dei fornitori
    ed eventualmente controllare i pagamenti loro dovuti. Per inserire
    un nuovo fornitore si deve scegliere la voce <strong>Nuovo
    fornitore</strong>, mentre per accedere all'elenco dei fornitori
    occorre selezionare invece la voce principale.</p>

    <p>Dall'elenco dei fornitori è possibile accedere a una maschera di
    inserimento dei pagamenti da effettuare, con la quale si pu&ograve;
    ottenere la stampa di un ordine di bonifico alla propria banca,
    ottenendo contestualmente la registrazione del pagamento in
    contabilit&agrave; generale. Gli ordini di bonifico ottenuti in
    questo modo, sono visibili dalla funzione
    <strong>Bonifici-addebiti</strong>.</p>

</li>
<li>

    <p><strong>Lista-debiti</strong></p>

    <p>Da qui &egrave; possibile visualizzare l'elenco dei debiti verso
    fornitori, da come risulta dalla contabilit&agrave; generale, inoltre
    &egrave; possibile controllare i pagamenti, nello stesso modo descritto
    a proposito dell'elenco dei fornitori.</p>

</li>
</ul>
